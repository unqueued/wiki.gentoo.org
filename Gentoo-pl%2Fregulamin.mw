{{Note|W trakcie aktualizacji.}}

Kanał powstał w celu wymiany wiedzy i doświadczeń pomiędzy polskimi użytkownikami Gentoo. Należy do polskiej społeczności Gentoo i przez tę społeczność jest zarządzany. Jest kanałem oficjalnym, zarejestrowanym przez jednego z byłych deweloperów Gentoo za zgodą zespołu Gentoo Developer Relations. Władze kanału to najbardziej doświadczeni użytkownicy tej dystrybucji oraz osoby aktywnie ją rozwijające. Poniższe zasady zostały spisane, aby określić czego oczekujemy od przebywających na kanale użytkowników oraz jakich zasad muszą przestrzegać osoby z obsługi kanału. Wszystko to co znajduje się poniżej ma na celu uprzyjemnić nam wszystkim pobyt na kanale i jeśli ktoś uważa te zasady za bezsensowne, niech od razu opuści nasz kanał. '''Prosimy o uważne przeczytanie całości tekstu.''' Nieznajomość prawa nie zwalnia z odpowiedzialności.

==Zasady dla użytkowników==

# Zabronione jest obrażanie innych osób, ich przekonań i poglądów oraz inne przejawy dyskryminacji słownej. Winni będą usuwani z kanału.
# Za spamowanie (w jakikolwiek sposób) grozi natychmiastowy ban, bez prawa odwołania się od wyroku.
# Wiele osób uważa opisywanie swoich czynności fizjologicznych (takich jak ziewanie) za niegrzeczne, w związku z tym prosimy nie informować o tym uczestników kanału.
# Dłuższe teksty, dowcipy, logi i błędy należy wklejać na [http://wklej.org wklej.org] lub podobną stronę. Sprawdźcie każdy odnośnik przed podaniem go na kanale. Długie linki skróćcie w [http://tiny.pl tiny.pl] lub podobnym serwisie. Za pierwszym razem za złamanie tej reguły dostaje się ostrzeżenie, a za drugim '''+q'''. 
# Obowiązuje kodowanie UTF-8. Jeśli go nie umiesz, nie możesz lub nie chcesz ustawić, pisz bez polskich znaczków. Za pisanie w nieregulaminowym kodowaniu grozi seria ostrzeżeń i próśb. Recydywiści będą uciszani ('''+q''') lub nawet usuwani z kanału.
#: [http://forums.gentoo.org/viewtopic-p-3481466.html HOWTO Recode w irssi] - opis konfiguracji UTF-8 w [http://irssi.org irssi].
# Zabronione jest pisanie na '''priv''' innym osobom na kanale bez ich zgody oraz korzystanie z public '''away''' i '''autorejoin'''.
# Za bezmyślne dyskusje z operatorami w sprawie ich decyzji dotyczących kanału grozi uciszenie ('''+q''') lub nawet ban. Nie dotyczy to próśb o uzasadnienie decyzji operatora, aby można było się od niej później odwołać. Takie prośby mogą zgłaszać jedynie zbanowane osoby.
# Zabronione jest wstawianie botów i wszelkiego rodzaju mówiących skryptów bez wyraźnej zgody obsługi kanału. Dotyczy to także skryptów informujących jakiej muzyki się aktualnie słucha. Traktujemy to jako zaśmiecanie kanału i wyciągamy konsekwencje.
# Jeśli ktoś dostał bana lub został uciszony ('''+q''') za łamanie regulaminu, powinien napisać na /msg do operatora, który go powstrzymał od czynienia szkody sobie i innym, przeprosić za bałagan i obiecać poprawę. Kara może zostać warunkowo anulowana.
# Tematyką kanału są wszystkie kwestie związane z [http://en.wikipedia.org/wiki/Information_technology IT] ze szczególnym uwzględnieniem (meta)dystrybucji Gentoo Linux i rozmowy na nim prowadzone powinny dotyczyć tego tematu. Uporczywe i długotrwałe zalewanie kanału bezmyślnymi dyskusjami niezwiązanymi z jego tematyką będzie karane uciszeniem ('''+q'''). Każda opinia powinna być poparta sensowną argumentacją. Rozmowy niezwiązane z tematyką kanału są dozwolone jeśli nie przeszkadzają żadnej rozmowie na temat. Jeśli już musicie wkleić odnośnik do czegoś niezwiązanego z tematyką kanału co może porazić innych użytkowników, lepiej zróbcie to z ostrzeżeniem. To nie gwarantuje, że i tak nie wylecicie z kanału, ale może zwiększyć wasze szanse.
# Ze względu na minimalny szacunek wobec uczestników kanału i naszego języka prosimy o poprawną ortografię, gramatykę i interpunkcję. Bezprzecinkowe strumienie świadomości z opisami problemów powodują ciężką irytację u osób, które chcą pomóc.

Za nieprzestrzeganie tych zasad można spodziewać się uciszenia albo usunięcia z kanału (przy wielokrotnej recydywie).

==Zasady dla operatorów==

# Nie warto karać nowych osób za drobne przewinienia, znacznie lepiej informować o zasadach panujących na kanale.
# Opa nie dostaje się na zawsze, w razie braku aktywności na kanale lub ciągłego łamania zasad, op zostanie odebrany.
# Nie łamcie zasad obowiązujących użytkowników.
# Wszystkie decyzje dotyczące kanału są podejmowane na kanale '''#gentoo-pl-ops'''.
# Rozstrzyga się tam również wszystkie spory między operatorami.
# Jeśli ktoś wyrzucony z kanału przeprosi za przewinienia (np. na privie) i obieca poprawę, warunkowo zdejmijcie mu bana.
# Nie zdejmujcie cudzych banów, niech każdy opiekuje się swoimi.
# Kiedy zmieniacie topic, starajcie się nie naruszyć jego podstawowej wersji i nie skasować ogłoszeń innych.
# Nie siedźcie z opem kiedy nie jest to konieczne do wykonywania prac administracyjnych.
# Bądźcie profesjonalni i uprzejmi. Nie nadużywajcie władzy, bo zostanie wam odebrana.
